Margin i padding

Obie właściwości używają wzoru {właściwość}{strona}-{rozmiar}, gdzie:

właściwość to m dla margin, p dla padding
strona to:
t dla klas, które nadają margin-top lub padding-top
b dla klas, które nadają margin-bottom lub padding-bottom
s dla klas, które nadają margin-left lub padding-left
e dla klas, które nadają margin-right lub padding-right
x dla klas, które nadają właściwość *-left i *-right (czyli osi X – poziomej)
y dla klas, które nadają właściwość *-top i *-bottom (czyli osi Y – pionowej)
bez określonej strony (blank) – dla klas, które nadają margin lub padding ze wszystkich stron elementu
rozmiar to pewna nadawana odgórnie przez Bootstrapa wielkość, domyślnie dostępne są wartości od 0 do 5 oraz auto.
Jak poskładać to w całość? Spójrzmy na przykłady:

aby element miał zerowy margin ze wszystkich stron, nadamy mu klasę m-0,
aby element miał górny i dolny padding wielkości 3, nadamy mu klasę py-3,
aby element miał górny margin wielkości 5, nadamy mu klasę mt-5.
